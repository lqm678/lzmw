# Free to use and share, completely Free. <br>
Save more time for enlightment, to be awakened.<br>
* Namo **Avalokitesvara** Bodhisattva.<br>
* Namo **Sakyamuni** Buddha.<br>
* Namo **Amitabha**.<br>
* Namo **Manjusri** and **Samantabhadra**.<br>
* Namo Bodhisattvas and Mahasattvas in meetings of **Shurangama Sutra**, **Lotus Sutra**, **Avatamsaka Sutra** and **Complete Enlightenment Sutra**.<br>

# One Gatha from Sakyamuni in *Shurangama Sutra*
真性有為空，緣生故如幻；無為無起滅，不實如空華。<br>
言妄顯諸真，妄真同二妄；猶非真非真，雲何見所見？<br>
中間無實性，是故若交蘆。結解同所因，聖凡無二路。<br>
汝觀交中性，空有二俱非。迷晦即無明，發明便解脫。<br>
解結因次第，六解一亦亡；根選擇圓通，入流成正覺。<br>
陀那微細識，習氣成暴流；真非真恐迷，我常不開演。<br>
自心取自心，非幻成幻法；不取無非幻，非幻尚不生，幻法雲何立？<br>
是名妙蓮華，金剛王寶覺。如幻三摩提，彈指超無學。<br>
此阿毗達磨，十方薄伽梵，一路涅槃門。<br>

# Enlightment approach of Avalokitesvara, just 52 characters
爾時**觀世音**菩薩，即從座起，頂禮佛足，而白佛言：世尊。憶念我昔無數恒河沙劫，於時有佛出現於世，名**觀世音**。我於彼佛發菩提心。彼佛教我從聞思修，入三摩地。<br>

**初於聞中，入流亡所。所入既寂，動靜二相，了然不生。如是漸增，聞所聞盡，盡聞不住；覺所覺空；空覺極圓，空所空滅；生滅既滅，寂滅現前。**<br>
忽然超越世出世間，十方圓明，獲二殊勝。一者，上合十方諸佛本妙覺心，與佛如來同一慈力。二者，下合十方一切六道眾生，與諸眾生同一悲仰。<br>

世尊。由我供養**觀音**如來。蒙彼如來，授我如幻聞熏聞修金剛三昧，與佛如來同慈力故，令我身成三十二應，入諸國土。<br>
```
若諸菩薩，入三摩地，進修無漏，勝解現圓。我現佛身而為說法，令其解脫。
*** ***
若諸眾生，樂人修人。我現人身，而為說法，令其成就。
若諸非人，有形無形，有想無想，樂度其倫。我於彼前皆現其身，而為說法，令其成就。
```
是名妙淨三十二應，入國土身。皆以三昧聞熏聞修無作妙力，自在成就。<br>
世尊。我復以此聞熏聞修，金剛三昧無作妙力。與諸十方三世六道一切眾生，同悲仰故。令諸眾生，於我身心，獲十四種無畏功德。<br>
* 一者，由我不自**觀音**以觀觀者。令彼十方苦惱眾生，觀其音聲，即得解脫。
* 二者，知見旋復。令諸眾生，設入大火，火不能燒。
* 三者，觀聽旋復。令諸眾生，大水所漂，水不能溺。
* 四者，斷滅妄想。心無殺害。令諸眾生，入諸鬼國，鬼不能害。
* 五者，熏聞成聞，六根銷復，同於聲聽。能令眾生，臨當被害，刀段段壞。使其兵戈，猶如割水，亦如吹光，性無搖動。
* 六者，聞熏精明，明遍法界，則諸幽暗性不能全。能令眾生，藥叉、羅剎、鳩槃茶鬼、及毗舍遮、富單那等。雖近其傍。目不能視。
* 七者，音性圓銷，觀聽返入，離諸塵妄，能令眾生，禁繫枷鎖，所不能著。
* 八者，滅音圓聞，遍生慈力。能令眾生，經過險路，賊不能劫。
* 九者，熏聞離塵，色所不劫，能令一切多婬眾生，遠離貪欲。
* 十者，純音無塵，根境圓融，無對所對。能令一切忿恨眾生，離諸瞋恚。
* 十一者，銷塵旋明，法界身心，猶如琉璃，朗徹無礙。能令一切昏鈍性障諸阿顛迦，永離癡暗。
* 十二者，融形復聞，不動道場，涉入世間。不壞世界，能遍十方。供養微塵諸佛如來。各各佛邊為法王子。能令法界無子眾生，欲求男者，誕生福德智慧之男。
* 十三者，六根圓通，明照無二，含十方界。立大圓鏡空如來藏。承順十方微塵如來。秘密法門，受領無失。能令法界無子眾生，欲求女者，誕生端正福德柔順，眾人愛敬有相之女。
* 十四者，此三千大千世界，百億日月，現住世間諸法王子，有六十二恒河沙數，修法垂範，教化眾生，隨順眾生，方便智慧，各各不同。由我所得圓通本根，發妙耳門。然後身心微妙含容，周遍法界。能令眾生持我名號，與彼共持六十二恒河沙諸法王子，二人福德，正等無異。世尊，我一名號，與彼眾多名號無異。由我修習得真圓通。<br>

是名十四施無畏力，福備眾生。<br>
世尊。我又獲是圓通，修證無上道故，又能善獲四不思議無作妙德。<br>
* 一者，由我初獲妙妙聞心，心精遺聞，見聞覺知不能分隔，成一圓融清淨寶覺。故我能現眾多妙容，能說無邊秘密神咒。其中或現一首三首五首七首九首十一首，如是乃至一百八首，千首萬首，八萬四千爍迦羅首。二臂四臂六臂八臂十臂十二臂，十四十六十八二十至二十四，如是乃至一百八臂，千臂萬臂，八萬四千母陀羅臂。二目三目四目九目。如是乃至一百八目，千目萬目，八萬四千清淨寶目。或慈或威。或定或慧。救護眾生。得大自在。
* 二者，由我聞思，脫出六塵，如聲度垣，不能為礙。故我妙能現一一形，誦一一咒。其形其咒，能以無畏施諸眾生。是故十方微塵國土，皆名我為施無畏者。
* 三者，由我修習本妙圓通清淨本根。所遊世界，皆令眾生捨身珍寶，求我哀愍。
* 四者，我得佛心，證於究竟。能以珍寶種種，供養十方如來，傍及法界六道眾生。求妻得妻，求子得子。求三昧得三昧。求長壽得長壽。如是乃至求大涅槃得大涅槃。<br>

佛問圓通，我從耳門圓照三昧，緣心自在，因入流相，得三摩提，成就菩提，斯為第一。<br>
世尊。彼佛如來。歎我善得圓通法門。於大會中。授記我為**觀世音**號。由我觀聽十方圓明。故**觀音**名。遍十方界。<br>

# Overall comments to 25 approaches by Manjusri.
* Criticize 24 approaches from saints of Asekkhas, Arahants, Bodhisattvas and Mahasattvas.<br>
* Praise Avalokitesvara's approach only. <br>

於是如來，告**文殊師利**法王子：汝今觀此二十五無學，諸大菩薩，及阿羅漢，各說最初成道方便，皆言修習，真實圓通，彼等修行，實無優劣前後差別。<br>
我今欲令阿難開悟，二十五行，誰當其根；兼我滅後，此界眾生，入菩薩乘，求無上道，何方便門，得易成就？<br>
**文殊師利**法王子，奉佛慈旨，即從座起，頂禮佛足，承佛威神，說偈對佛：<br>
覺海性澄圓，圓澄覺元妙，元明照生所，所立照性亡。<br>
迷妄有虛空，依空立世界，想澄成國土，知覺乃眾生。<br>
空生大覺中，如海一漚發，有漏微塵國，皆依空所生，漚滅空本無，況復諸三有？<br>
歸元性無二，方便有多門。聖性無不通，順逆皆方便，初心入三昧，遲速不同倫。<br>
色想結成塵，精了不能徹，如何不明徹，於是獲圓通？<br>
音聲雜語言，但伊名句味，一非含一切，雲何獲圓通？<br>
香以合中知，離則元無有，不恒其所覺，雲何獲圓通？<br>
味性非本然，要以味時有，其覺不恒一，雲何獲圓通？<br>
觸以所觸明，無所不明觸，合離性非定，雲何獲圓通？<br>
法稱為內塵，憑塵必有所，能所非遍涉，雲何獲圓通？<br>
見性雖洞然，明前不明後，四維虧一半，雲何獲圓通？<br>
鼻息出入通，現前無交氣，支離匪涉入，雲何獲圓通？<br>
舌非入無端，因味生覺了，味亡了無有，雲何獲圓通？<br>
身與所觸同，各非圓覺觀，涯量不冥會，雲何獲圓通？<br>
知根雜亂思，湛了終無見，想念不可脫，雲何獲圓通？<br>
識見雜三和，詰本稱非相，自體先無定，雲何獲圓通？<br>
心聞洞十方，生於大因力，初心不能入，雲何獲圓通？<br>
鼻想本權機，秖令攝心住，住成心所住，雲何獲圓通？<br>
說法弄音文，開悟先成者，名句非無漏，雲何獲圓通？<br>
持犯但束身，非身無所束，元非遍一切，雲何獲圓通？<br>
神通本宿因，何關法分別？念緣非離物，雲何獲圓通？<br>
若以地性觀，堅礙非通達，有為非聖性，雲何獲圓通？<br>
若以水性觀，想念非真實，如如非覺觀，雲何獲圓通？<br>
若以火性觀，厭有非真離，非初心方便，雲何獲圓通？<br>
若以風性觀，動寂非無對，對非無上覺，雲何獲圓通？<br>
若以空性觀，昏鈍先非覺，無覺異菩提，雲何獲圓通？<br>
若以識性觀，觀識非常住，存心乃虛妄，雲何獲圓通？<br>
諸行是無常，念性元生滅，因果今殊感，雲何獲圓通？<br>
我今白世尊：佛出娑婆界，此方真教體，清淨在音聞。<br>
欲取三摩提，實以聞中入。離苦得解脫，良哉**觀世音**！<br>
於恒沙劫中，入微塵佛國，得大自在力，無畏施眾生。<br>
妙音**觀世音**，梵音海潮音，救世悉安寧，出世獲常住。<br>
我今啟如來，如**觀音**所說，譬如人靜居，十方俱擊鼓，十處一時聞，此則圓真實。<br>
目非觀障外，口鼻亦復然，身以合方知，心念紛無緒。<br>
隔垣聽音響，遐邇俱可聞，五根所不齊，是則通真實。<br>
音聲性動靜，聞中為有無，無聲號無聞，非實聞無性。<br>
聲無既無滅，聲有亦非生，生滅二圓離，是則常真實。<br>
縱令在夢想，不為不思無，覺觀出思惟，身心不能及。<br>
今此娑婆國，聲論得宣明。<br>
眾生迷本聞，循聲故流轉，阿難縱強記，不免落邪思，豈非隨所淪，旋流獲無妄？<br>
阿難汝諦聽：我承佛威力，宣說金剛王，如幻不思議，佛母真三昧。<br>
汝聞微塵佛，一切祕密門，欲漏不先除，畜聞成過誤。<br>
將聞持佛佛，何不自聞聞？<br>
聞非自然生，因聲有名字，旋聞與聲脫，能脫欲誰名？<br>
一根既返源，六根成解脫。<br>
見聞如幻翳，三界若空華，聞復翳根除，塵銷覺圓淨。<br>
淨極光通達，寂照含虛空。卻來觀世間，猶如夢中事。<br>
摩登伽在夢，誰能留汝形？<br>
如世巧幻師，幻作諸男女，雖見諸根動，要以一機抽，息機歸寂然，諸幻成無性。<br>
六根亦如是，元依一精明，分成六和合，一處成休復，六用皆不成，塵垢應念銷，成圓明淨妙。<br>
餘塵尚諸學，明極即如來。<br>
大眾及阿難，旋汝倒聞機，反聞聞自性，性成無上道，圓通實如是。<br>
此是微塵佛，一路涅槃門：過去諸如來，斯門已成就；現在諸菩薩，今各入圓明；<br>
未來修學人，當依如是法；我亦從中證，非唯**觀世音**。<br>
誠如佛世尊。詢我諸方便，以救諸末劫，求出世間人，成就涅槃心，**觀世音**為最。<br>
自餘諸方便，皆是佛威神。即事捨塵勞，非是長修學，淺深同說法。<br>
頂禮如來藏，無漏不思議。願加被未來，於此門無惑，方便易成就。<br>
堪以教阿難，及末劫沉淪，但以此根修，圓通超餘者。真實心如是。<br>


# Teachings of Sakyamuni in *Complete Enlightenment Sutra*
善男子，一切眾生，種種幻化，皆生如來圓覺妙心，猶如空華，從空而有，幻華雖滅，空性不壞，眾生幻心，還依幻滅，諸幻盡滅，覺心不動，依幻說覺，亦名為幻，若說有覺，猶未離幻，說無覺者，亦復如是，是故幻滅，名為不動。<br>
善男子，一切菩薩，及末世眾生，應當遠離一切幻化虛妄境界，由堅執持遠離心故，心如幻者，亦復遠離，遠離為幻，亦復遠離，離遠為幻，亦復遠離，得無所離，即除諸幻，譬如鑽火，兩木相因，火出木盡，灰飛煙滅，以幻修幻，亦復如是，諸幻雖盡，不入斷滅。<br>
善男子，知幻即離不作方便，離幻即覺，亦無漸次，一切菩薩及末世眾生，依此修行，如是乃能永離諸幻。<br>
善男子，彼之眾生幻身滅故，幻心亦滅，幻心滅故，幻塵亦滅，幻塵滅故，幻滅亦滅，幻滅滅故，非幻不滅，譬如磨鏡，垢盡明現。<br>
善男子，如昨夢故，當知生死及與涅槃，無起無滅，無來無去，其所證者，無得無失，無取無舍，其能證者，無作無止，無任無滅，於此證中，無能無所，畢竟無證，亦無證者，一切法性平等不壞。<br>

**文殊**汝當知：一切諸如來，從於本因地，皆以智慧覺。<br>
了達於無明，知彼如空華，即能免流轉；又如夢中人，<br>
醒時不可得。覺者如虛空，平等不動轉，覺遍十方界，<br>
即得成佛道。眾幻滅無處，成道亦無得，本性圓滿故。<br>
菩薩于此中，能發菩提心；末世諸眾生，修此免邪見。<br>

**普賢**汝當知：一切諸眾生，無始幻無明，皆從諸如來，<br>
圓覺心建立。猶如虛空華，依空而有相，空華若覆滅，<br>
虛空本不動；幻從諸覺生，幻滅覺圓滿，覺心不動故。<br>
若彼諸菩薩，及末世眾生，常應遠離幻，諸幻悉皆離。<br>
如木中生火，木盡火還滅，覺則無漸次，方便亦如是。<br>

**普眼**汝當知：一切諸眾生，身心皆如幻。身相屬四大，<br>
心性歸六塵，四大體各離，誰為和合者？ 如是漸修行，<br>
一切悉清淨，不動遍法界，無作止任滅，亦無能證者。<br>
一切佛世界，猶如虛空華，三世悉平等，畢竟無來去。<br>
初發心菩薩，及末世眾生，欲求入佛道，應如是修習。<br>

**金剛藏**當知：如來寂滅性，未曾有終始。若以輪回心，<br>
思惟即旋復，但至輪回際，不能入佛海。譬如銷金礦，<br>
金非銷故有，雖復本來金，終以銷成就，一成真金體，<br>
不復重為礦。生死與涅槃，凡夫及諸佛，同為空華相。<br>
思惟猶幻化，何況詰虛妄？若能了此心，然後求圓覺。<br>

**彌勒**汝當知：一切諸眾生，不得大解脫，皆由貪欲故，<br>
墮落於生死。若能斷憎愛，及與貪瞋癡，不因差別性，<br>
皆得成佛道。二障永銷滅，求師得正悟，隨順菩薩願，<br>
依止大涅槃。十方諸菩薩，皆以大悲願，示現入生死。<br>
現在修行者，及末世眾生，勤斷諸愛見，便歸大圓覺。<br>

**清淨慧**當知：圓滿菩提性，無取亦無證，無菩薩眾生。<br>
覺與未覺時，漸次有差別，眾生為解礙，菩薩未離覺，<br>
入地永寂滅，不住一切相，大覺悉圓滿，名為遍隨順。<br>
末世諸眾生，心不生虛妄，佛說如是人，現世即菩薩，<br>
供養恒沙佛，功德已圓滿，雖有多方便，皆名隨順智。<br>

**威德**汝當知：無上大覺心，本際無二相，隨順諸方便，<br>
其數即無量。如來總開示，便有三種類：寂靜奢摩他，<br>
如鏡照諸像；如幻三摩提，如苗漸增長；禪那唯寂滅，<br>
如彼器中鍠。三種妙法門，皆是覺隨順。十方諸如來，<br>
及諸大菩薩，因此得成道，三事圓證故，名究竟涅槃。<br>

**辯音**汝當知：一切諸菩薩，無礙清淨慧，皆依禪定生。<br>
所謂奢摩他，三摩提禪那，三法頓漸修，有二十五種。<br>
十方諸如來，三世修行者，無不因此法，而得成菩提。<br>
唯除頓覺人，並法不隨順。一切諸菩薩，及末世眾生，<br>
常當持此輪，隨順勤修習，依佛大悲力，不久證涅槃。<br>

**淨業**汝當知：一切諸眾生，皆由執我愛，無始妄流轉，<br>
未除四種相，不得成菩提。愛憎生於心，諂曲存諸念，<br>
是故多迷悶，不能入覺城。若能歸悟刹，先去貪瞋癡，<br>
法愛不存心，漸次可成就。我身本不有，憎愛何由生？<br>
此人求善友，終不墮邪見。所求別生心，究竟非成就。<br>

**普覺**汝當知：末世諸眾生，欲求善知識， 應當求正見，<br>
心遠二乘者。法中除四病，謂作止任滅，親近無憍慢，<br>
遠離無瞋恨，見種種境界，心當生稀有，還如佛出世。<br>
不犯非律儀，戒根永清淨，度一切眾生，究竟入圓覺，<br>
無彼我人相，當依止智慧，便得超邪見，證覺般涅槃。<br>

**圓覺**汝當知：一切諸眾生，欲求無上道，先當結三期，<br>
懺悔無始業。經於三七日，然後正思惟，非彼所聞境，<br>
畢竟不可取。奢摩他至靜，三摩正憶持，禪那明數門，<br>
是名三淨觀。若能勤修習，是名佛出世。鈍根未成者，<br>
常當勤心懺，無始一切罪，諸障若消滅，佛境便現前。<br>

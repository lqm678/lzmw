# Free to use and share, completely Free. <br>
Save more time for enlightment, to be awakened.<br>
* Namo **Avalokitesvara** Bodhisattva.<br>
* Namo **Sakyamuni** Buddha.<br>
* Namo **Amitabha**.<br>
* Namo **Manjusri** and **Samantabhadra**.<br>
* Namo Bodhisattvas and Mahasattvas in meetings of **Shurangama Sutra**, **Lotus Sutra**, **Avatamsaka Sutra** and **Complete Enlightenment Sutra**.<br>

# One Gatha from Sakyamuni in *Shurangama Sutra*
真性有为空，缘生故如幻；无为无起灭，不实如空华。<br>
言妄显诸真，妄真同二妄；犹非真非真，云何见所见？<br>
中间无实性，是故若交芦。结解同所因，圣凡无二路。<br>
汝观交中性，空有二俱非。迷晦即无明，发明便解脱。<br>
解结因次第，六解一亦亡；根选择圆通，入流成正觉。<br>
陀那微细识，习气成暴流；真非真恐迷，我常不开演。<br>
自心取自心，非幻成幻法；不取无非幻，非幻尚不生，幻法云何立？<br>
是名妙莲华，金刚王宝觉。如幻三摩提，弹指超无学。<br>
此阿毗达磨，十方薄伽梵，一路涅槃门。<br>

# Enlightment approach of Avalokitesvara, just 52 characters
尔时**观世音**菩萨，即从座起，顶礼佛足，而白佛言：世尊。忆念我昔无数恒河沙劫，于时有佛出现于世，名**观世音**。我于彼佛发菩提心。彼佛教我从闻思修，入三摩地。<br>

**初于闻中，入流亡所。所入既寂，动静二相，了然不生。如是渐增，闻所闻尽，尽闻不住；觉所觉空；空觉极圆，空所空灭；生灭既灭，寂灭现前。**<br>
忽然超越世出世间，十方圆明，获二殊胜。一者，上合十方诸佛本妙觉心，与佛如来同一慈力。二者，下合十方一切六道众生，与诸众生同一悲仰。<br>

世尊。由我供养**观音**如来。蒙彼如来，授我如幻闻熏闻修金刚三昧，与佛如来同慈力故，令我身成三十二应，入诸国土。<br>
```
若诸菩萨，入三摩地，进修无漏，胜解现圆。我现佛身而为说法，令其解脱。
*** ***
若诸众生，乐人修人。我现人身，而为说法，令其成就。
若诸非人，有形无形，有想无想，乐度其伦。我于彼前皆现其身，而为说法，令其成就。
```
是名妙净三十二应，入国土身。皆以三昧闻熏闻修无作妙力，自在成就。<br>
世尊。我复以此闻熏闻修，金刚三昧无作妙力。与诸十方三世六道一切众生，同悲仰故。令诸众生，于我身心，获十四种无畏功德。<br>
* 一者，由我不自**观音**以观观者。令彼十方苦恼众生，观其音声，即得解脱。
* 二者，知见旋复。令诸众生，设入大火，火不能烧。
* 三者，观听旋复。令诸众生，大水所漂，水不能溺。
* 四者，断灭妄想。心无杀害。令诸众生，入诸鬼国，鬼不能害。
* 五者，熏闻成闻，六根销复，同于声听。能令众生，临当被害，刀段段坏。使其兵戈，犹如割水，亦如吹光，性无摇动。
* 六者，闻熏精明，明遍法界，则诸幽暗性不能全。能令众生，药叉、罗剎、鸠盘茶鬼、及毗舍遮、富单那等。虽近其傍。目不能视。
* 七者，音性圆销，观听返入，离诸尘妄，能令众生，禁系枷锁，所不能着。
* 八者，灭音圆闻，遍生慈力。能令众生，经过险路，贼不能劫。
* 九者，熏闻离尘，色所不劫，能令一切多淫众生，远离贪欲。
* 十者，纯音无尘，根境圆融，无对所对。能令一切忿恨众生，离诸瞋恚。
* 十一者，销尘旋明，法界身心，犹如琉璃，朗彻无碍。能令一切昏钝性障诸阿颠迦，永离痴暗。
* 十二者，融形复闻，不动道场，涉入世间。不坏世界，能遍十方。供养微尘诸佛如来。各各佛边为法王子。能令法界无子众生，欲求男者，诞生福德智慧之男。
* 十三者，六根圆通，明照无二，含十方界。立大圆镜空如来藏。承顺十方微尘如来。秘密法门，受领无失。能令法界无子众生，欲求女者，诞生端正福德柔顺，众人爱敬有相之女。
* 十四者，此三千大千世界，百亿日月，现住世间诸法王子，有六十二恒河沙数，修法垂范，教化众生，随顺众生，方便智慧，各各不同。由我所得圆通本根，发妙耳门。然后身心微妙含容，周遍法界。能令众生持我名号，与彼共持六十二恒河沙诸法王子，二人福德，正等无异。世尊，我一名号，与彼众多名号无异。由我修习得真圆通。<br>

是名十四施无畏力，福备众生。<br>
世尊。我又获是圆通，修证无上道故，又能善获四不思议无作妙德。<br>
* 一者，由我初获妙妙闻心，心精遗闻，见闻觉知不能分隔，成一圆融清净宝觉。故我能现众多妙容，能说无边秘密神咒。其中或现一首三首五首七首九首十一首，如是乃至一百八首，千首万首，八万四千烁迦罗首。二臂四臂六臂八臂十臂十二臂，十四十六十八二十至二十四，如是乃至一百八臂，千臂万臂，八万四千母陀罗臂。二目三目四目九目。如是乃至一百八目，千目万目，八万四千清净宝目。或慈或威。或定或慧。救护众生。得大自在。
* 二者，由我闻思，脱出六尘，如声度垣，不能为碍。故我妙能现一一形，诵一一咒。其形其咒，能以无畏施诸众生。是故十方微尘国土，皆名我为施无畏者。
* 三者，由我修习本妙圆通清净本根。所游世界，皆令众生舍身珍宝，求我哀愍。
* 四者，我得佛心，证于究竟。能以珍宝种种，供养十方如来，傍及法界六道众生。求妻得妻，求子得子。求三昧得三昧。求长寿得长寿。如是乃至求大涅槃得大涅槃。<br>

佛问圆通，我从耳门圆照三昧，缘心自在，因入流相，得三摩提，成就菩提，斯为第一。<br>
世尊。彼佛如来。叹我善得圆通法门。于大会中。授记我为**观世音**号。由我观听十方圆明。故**观音**名。遍十方界。<br>

# Overall comments to 25 approaches by Manjusri.
* Criticize 24 approaches from saints of Asekkhas, Arahants, Bodhisattvas and Mahasattvas.<br>
* Praise Avalokitesvara's approach only. <br>

于是如来，告**文殊师利**法王子：汝今观此二十五无学，诸大菩萨，及阿罗汉，各说最初成道方便，皆言修习，真实圆通，彼等修行，实无优劣前后差别。<br>
我今欲令阿难开悟，二十五行，谁当其根；兼我灭后，此界众生，入菩萨乘，求无上道，何方便门，得易成就？<br>
**文殊师利**法王子，奉佛慈旨，即从座起，顶礼佛足，承佛威神，说偈对佛：<br>
觉海性澄圆，圆澄觉元妙，元明照生所，所立照性亡。<br>
迷妄有虚空，依空立世界，想澄成国土，知觉乃众生。<br>
空生大觉中，如海一沤发，有漏微尘国，皆依空所生，沤灭空本无，况复诸三有？<br>
归元性无二，方便有多门。圣性无不通，顺逆皆方便，初心入三昧，迟速不同伦。<br>
色想结成尘，精了不能彻，如何不明彻，于是获圆通？<br>
音声杂语言，但伊名句味，一非含一切，云何获圆通？<br>
香以合中知，离则元无有，不恒其所觉，云何获圆通？<br>
味性非本然，要以味时有，其觉不恒一，云何获圆通？<br>
触以所触明，无所不明触，合离性非定，云何获圆通？<br>
法称为内尘，凭尘必有所，能所非遍涉，云何获圆通？<br>
见性虽洞然，明前不明后，四维亏一半，云何获圆通？<br>
鼻息出入通，现前无交气，支离匪涉入，云何获圆通？<br>
舌非入无端，因味生觉了，味亡了无有，云何获圆通？<br>
身与所触同，各非圆觉观，涯量不冥会，云何获圆通？<br>
知根杂乱思，湛了终无见，想念不可脱，云何获圆通？<br>
识见杂三和，诘本称非相，自体先无定，云何获圆通？<br>
心闻洞十方，生于大因力，初心不能入，云何获圆通？<br>
鼻想本权机，秖令摄心住，住成心所住，云何获圆通？<br>
说法弄音文，开悟先成者，名句非无漏，云何获圆通？<br>
持犯但束身，非身无所束，元非遍一切，云何获圆通？<br>
神通本宿因，何关法分别？念缘非离物，云何获圆通？<br>
若以地性观，坚碍非通达，有为非圣性，云何获圆通？<br>
若以水性观，想念非真实，如如非觉观，云何获圆通？<br>
若以火性观，厌有非真离，非初心方便，云何获圆通？<br>
若以风性观，动寂非无对，对非无上觉，云何获圆通？<br>
若以空性观，昏钝先非觉，无觉异菩提，云何获圆通？<br>
若以识性观，观识非常住，存心乃虚妄，云何获圆通？<br>
诸行是无常，念性元生灭，因果今殊感，云何获圆通？<br>
我今白世尊：佛出娑婆界，此方真教体，清净在音闻。<br>
欲取三摩提，实以闻中入。离苦得解脱，良哉**观世音**！<br>
于恒沙劫中，入微尘佛国，得大自在力，无畏施众生。<br>
妙音**观世音**，梵音海潮音，救世悉安宁，出世获常住。<br>
我今启如来，如**观音**所说，譬如人静居，十方俱击鼓，十处一时闻，此则圆真实。<br>
目非观障外，口鼻亦复然，身以合方知，心念纷无绪。<br>
隔垣听音响，遐迩俱可闻，五根所不齐，是则通真实。<br>
音声性动静，闻中为有无，无声号无闻，非实闻无性。<br>
声无既无灭，声有亦非生，生灭二圆离，是则常真实。<br>
纵令在梦想，不为不思无，觉观出思惟，身心不能及。<br>
今此娑婆国，声论得宣明。<br>
众生迷本闻，循声故流转，阿难纵强记，不免落邪思，岂非随所沦，旋流获无妄？<br>
阿难汝谛听：我承佛威力，宣说金刚王，如幻不思议，佛母真三昧。<br>
汝闻微尘佛，一切秘密门，欲漏不先除，畜闻成过误。<br>
将闻持佛佛，何不自闻闻？<br>
闻非自然生，因声有名字，旋闻与声脱，能脱欲谁名？<br>
一根既返源，六根成解脱。<br>
见闻如幻翳，三界若空华，闻复翳根除，尘销觉圆净。<br>
净极光通达，寂照含虚空。却来观世间，犹如梦中事。<br>
摩登伽在梦，谁能留汝形？<br>
如世巧幻师，幻作诸男女，虽见诸根动，要以一机抽，息机归寂然，诸幻成无性。<br>
六根亦如是，元依一精明，分成六和合，一处成休复，六用皆不成，尘垢应念销，成圆明净妙。<br>
余尘尚诸学，明极即如来。<br>
大众及阿难，旋汝倒闻机，反闻闻自性，性成无上道，圆通实如是。<br>
此是微尘佛，一路涅槃门：过去诸如来，斯门已成就；现在诸菩萨，今各入圆明；<br>
未来修学人，当依如是法；我亦从中证，非唯**观世音**。<br>
诚如佛世尊。询我诸方便，以救诸末劫，求出世间人，成就涅槃心，**观世音**为最。<br>
自余诸方便，皆是佛威神。即事舍尘劳，非是长修学，浅深同说法。<br>
顶礼如来藏，无漏不思议。愿加被未来，于此门无惑，方便易成就。<br>
堪以教阿难，及末劫沉沦，但以此根修，圆通超余者。真实心如是。<br>


# Teachings of Sakyamuni in *Complete Enlightenment Sutra*
善男子，一切众生，种种幻化，皆生如来圆觉妙心，犹如空华，从空而有，幻华虽灭，空性不坏，众生幻心，还依幻灭，诸幻尽灭，觉心不动，依幻说觉，亦名为幻，若说有觉，犹未离幻，说无觉者，亦复如是，是故幻灭，名为不动。<br>
善男子，一切菩萨，及末世众生，应当远离一切幻化虚妄境界，由坚执持远离心故，心如幻者，亦复远离，远离为幻，亦复远离，离远为幻，亦复远离，得无所离，即除诸幻，譬如钻火，两木相因，火出木尽，灰飞烟灭，以幻修幻，亦复如是，诸幻虽尽，不入断灭。<br>
善男子，知幻即离不作方便，离幻即觉，亦无渐次，一切菩萨及末世众生，依此修行，如是乃能永离诸幻。<br>
善男子，彼之众生幻身灭故，幻心亦灭，幻心灭故，幻尘亦灭，幻尘灭故，幻灭亦灭，幻灭灭故，非幻不灭，譬如磨镜，垢尽明现。<br>
善男子，如昨梦故，当知生死及与涅槃，无起无灭，无来无去，其所证者，无得无失，无取无舍，其能证者，无作无止，无任无灭，于此证中，无能无所，毕竟无证，亦无证者，一切法性平等不坏。<br>

**文殊**汝当知：一切诸如来，从于本因地，皆以智慧觉。<br>
了达于无明，知彼如空华，即能免流转；又如梦中人，<br>
醒时不可得。觉者如虚空，平等不动转，觉遍十方界，<br>
即得成佛道。众幻灭无处，成道亦无得，本性圆满故。<br>
菩萨于此中，能发菩提心；末世诸众生，修此免邪见。<br>

**普贤**汝当知：一切诸众生，无始幻无明，皆从诸如来，<br>
圆觉心建立。犹如虚空华，依空而有相，空华若覆灭，<br>
虚空本不动；幻从诸觉生，幻灭觉圆满，觉心不动故。<br>
若彼诸菩萨，及末世众生，常应远离幻，诸幻悉皆离。<br>
如木中生火，木尽火还灭，觉则无渐次，方便亦如是。<br>

**普眼**汝当知：一切诸众生，身心皆如幻。身相属四大，<br>
心性归六尘，四大体各离，谁为和合者？ 如是渐修行，<br>
一切悉清净，不动遍法界，无作止任灭，亦无能证者。<br>
一切佛世界，犹如虚空华，三世悉平等，毕竟无来去。<br>
初发心菩萨，及末世众生，欲求入佛道，应如是修习。<br>

**金刚藏**当知：如来寂灭性，未曾有终始。若以轮回心，<br>
思惟即旋复，但至轮回际，不能入佛海。譬如销金矿，<br>
金非销故有，虽复本来金，终以销成就，一成真金体，<br>
不复重为矿。生死与涅槃，凡夫及诸佛，同为空华相。<br>
思惟犹幻化，何况诘虚妄？若能了此心，然后求圆觉。<br>

**弥勒**汝当知：一切诸众生，不得大解脱，皆由贪欲故，<br>
堕落于生死。若能断憎爱，及与贪瞋痴，不因差别性，<br>
皆得成佛道。二障永销灭，求师得正悟，随顺菩萨愿，<br>
依止大涅槃。十方诸菩萨，皆以大悲愿，示现入生死。<br>
现在修行者，及末世众生，勤断诸爱见，便归大圆觉。<br>

**清净慧**当知：圆满菩提性，无取亦无证，无菩萨众生。<br>
觉与未觉时，渐次有差别，众生为解碍，菩萨未离觉，<br>
入地永寂灭，不住一切相，大觉悉圆满，名为遍随顺。<br>
末世诸众生，心不生虚妄，佛说如是人，现世即菩萨，<br>
供养恒沙佛，功德已圆满，虽有多方便，皆名随顺智。<br>

**威德**汝当知：无上大觉心，本际无二相，随顺诸方便，<br>
其数即无量。如来总开示，便有三种类：寂静奢摩他，<br>
如镜照诸像；如幻三摩提，如苗渐增长；禅那唯寂灭，<br>
如彼器中锽。三种妙法门，皆是觉随顺。十方诸如来，<br>
及诸大菩萨，因此得成道，三事圆证故，名究竟涅槃。<br>

**辩音**汝当知：一切诸菩萨，无碍清净慧，皆依禅定生。<br>
所谓奢摩他，三摩提禅那，三法顿渐修，有二十五种。<br>
十方诸如来，三世修行者，无不因此法，而得成菩提。<br>
唯除顿觉人，并法不随顺。一切诸菩萨，及末世众生，<br>
常当持此轮，随顺勤修习，依佛大悲力，不久证涅槃。<br>

**净业**汝当知：一切诸众生，皆由执我爱，无始妄流转，<br>
未除四种相，不得成菩提。爱憎生于心，谄曲存诸念，<br>
是故多迷闷，不能入觉城。若能归悟刹，先去贪瞋痴，<br>
法爱不存心，渐次可成就。我身本不有，憎爱何由生？<br>
此人求善友，终不堕邪见。所求别生心，究竟非成就。<br>

**普觉**汝当知：末世诸众生，欲求善知识， 应当求正见，<br>
心远二乘者。法中除四病，谓作止任灭，亲近无憍慢，<br>
远离无瞋恨，见种种境界，心当生稀有，还如佛出世。<br>
不犯非律仪，戒根永清净，度一切众生，究竟入圆觉，<br>
无彼我人相，当依止智慧，便得超邪见，证觉般涅槃。<br>

**圆觉**汝当知：一切诸众生，欲求无上道，先当结三期，<br>
忏悔无始业。经于三七日，然后正思惟，非彼所闻境，<br>
毕竟不可取。奢摩他至静，三摩正忆持，禅那明数门，<br>
是名三净观。若能勤修习，是名佛出世。钝根未成者，<br>
常当勤心忏，无始一切罪，诸障若消灭，佛境便现前。<br>
